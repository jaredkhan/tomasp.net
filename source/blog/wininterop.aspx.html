<!-- [info]

 - date: 2005-04-25T01:11:52.0000000
 - description: Tento článek vysvětluje, jak je možné používat WinAPI funkce pomocí platform invoke v .Net aplikaci.
 - tags: 
 - layout: article
 - title: .Net - Používání Windows API funkcí
 - url: wininterop.aspx

[/info] -->
<!-- [abstract]
Tento článek vysvětluje, jak je možné používat WinAPI funkce pomocí platform invoke v .Net aplikaci.
[/abstract] -->

<h1>.Net - Používání Windows API funkcí</h1>
<doc version="1"><body><h1>.Net - Používání Windows API funkcí</h1><h2>Co tento článek ukazuje</h2><ul><li>Jak volat z .Net aplikace funkce operačního systému Windows</li><li>Jak přistupovat k oknům cizích aplikací</li></ul><h2>Windows API</h2><p>Operační systém Windows umožňuje aplikacím, které pod ním běží
    přistupovat k OS pomocí takzavaných API funkcí. Pokud píšete aplikaci pro 
    Windows, která nepoužívá žádné další knihovny, budete muset přímo volat 
    tyto API funkce. V knihovně .Net je zaobaleno velké množství funkcí, 
    takže se vám málokdy stane, že potřebujete dělat něco na co není 
    v .Netu funkce, přesto ale může být někdy potřeba volat funkci,
    kterou v .Net Frameworku nenaleznete. .Net naštěstí umožňuje importování
    API funkcí a jejich volání pomocí takzvaného platform invoke.</p><h2>Ukázková aplikace</h2><p>Ukázkové aplikace bude pomocí API funkce <a href="http://msdn.microsoft.com/library/default.asp?url=/library/en-us/winui/winui/windowsuserinterface/windowing/windows/windowreference/windowfunctions/getforegroundwindow.asp" target="_blank">GetForegroundWindow</a> zjišťovat jaké okno je aktivní a pomocí funkce
    <a href="http://msdn.microsoft.com/library/en-us/winui/winui/windowsuserinterface/windowing/windows/windowreference/windowfunctions/getwindowtext.asp" target="_blank">GetWindowText</a>.
    zjistí titulek tohoto okna. Aplikace bude titulek zjišťovat na pozadí 
    pomocí objektu <code>Timer</code> (který umožňuje vyvolávat událost
    jednou za daný časový interval). Dále bude aplikace umět minimalizovat hlavní
    okno jiné aplikace (té aktivní) a to pomocí funkce <a href="http://msdn.microsoft.com/library/en-us/winui/winui/windowsuserinterface/windowing/windows/windowreference/windowfunctions/showwindow.asp" target="_blank">ShowWindow</a>. Toto se bude dělat také pomocí objektu
    <code>Timer</code>, protože při kliknutí na tlačítko je vždycky aktivní 
    naše aplikace. Bude tedy možné kliknout na tlačítko a aplikace po pěti sekundách
    minimalizuje aktivní okno. Pokud si chcete s okny zkusit i další operace,
    podívejte se na <a href="http://msdn.microsoft.com/library/default.asp?url=/library/en-us/winui/winui/windowsuserinterface/windowing/windows.asp" target="_blank">funkce pro práci s okny</a>.
  </p><div style="text-align:center;"><img src="http://www.eeeksoft.net/articles/wininterop/wininterop.gif" alt="Ukázková aplikace" style="margin:10px;" /></div><h2>Deklarace API funkcí</h2><p>Pokud chcete používat API funkce ve vašem programu, musíte nejprve
    každou funkci nadeklarovat a říct .Net Frameworku jaké má parametry a
    v jaké se nalézá knihovně. Pokud se podíváte například na funkci <code>ShowWindow</code>,
    zjistíte že se nalézá v knihovně <code>user32.dll</code> a že její parametry
    jsou <code>HWND</code> a <code>int</code>. <code>HWND</code> se do .Netu překládá
    jako <code>IntPtr</code>, takže deklarace funkce v C# bude vypadat následovně
    (deklarace funkcí musí být vloženy v nějaké třídě jako statické metody):</p><pre><span class="c">// Toto je potreba kvuli atributu DllImport</span>
using System.Runtime.InteropServices;
  
<span class="c">// Import funkce ShowWindow z knihovny user32.dll</span>
[DllImport("user32.dll")]
static extern IntPtr ShowWindow(IntPtr hWnd,int nShow);</pre><p>Tyto deklarace lze také nalézt na internetu (viz [<a href="#links">2</a>]). Další funkce,
  se kterou chceme pracovat je <code>GetWindowText</code>. Import této funkce
  je trošku obtížnější, protože práce s textovými řetězci v .Netu a WinAPI se
  liší. Naštěstí .Net obsahuje třídu <code>StringBuilder</code>, kterou je možné
  předat funkci místo parametru typu <code>LPSTR</code>. Pomocí atributu
  <code>[Out]</code> ještě dáváme najevo, že parametr je výstupní (ale přesto
  je nutné objekt inicializovat). Deklarace funkce 
  <code>GetWindowText</code> tedy vypadá takto:</p><pre><span class="c">// Import funkce pracujici s textovym retezcem</span>
[DllImport("user32.dll")]
static extern int GetWindowText(IntPtr hWnd,
  [Out]StringBuilder lpString,int nMaxCount);
</pre><h2>Volání API funkcí</h2><p>Pokud máte nadeklarované funkce, můžete s nimi pracovat jako s normálními
    statickými funkcemi. Je však třeba dávat pozor na některé detaily při volání,
    které jsou způsobeny tím, že API funkce fungují jinak. Například u funkcí
    pro práci s textem musíte napřed vytvořit objekt <code>StringBuilder</code>
    s nějakou kapacitou (do kterého funkce může zkopírovat text) a tuto kapacitu
    předáte jako další parametr. Kód z ukázkové aplikace, který zjišťuje titulek
    aktivního okna vypadá takto:</p><pre><span class="c">// Zjistit identifikator (handle) aktivniho okna</span>
IntPtr handle=GetForegroundWindow();

<span class="c">// Vytvorit StringBuilder s kapacitou 256 znaku</span>
StringBuilder sb=new StringBuilder(256);
GetWindowText(handle,sb,sb.Capacity);

<span class="c">// Zobrazit titulek MessageBoxem</span>
MessageBox.Show(sb.ToString());
</pre><p>Pokud použijete špatnou deklaraci funkce, nebo se pokusíte importovat 
    funkci, která neexistuje vyhodí .Net vyjímku až při prvním volání funkce.
    Vyjímka <code>DllNotFoundException</code> znamená, že jste zadali špatné
    jméno DLL knihovny s funkcí a vyjímka <code>EntryPointNotFoundException</code>
    znamená, že se v dané knihovně nenachází požadovaná funkce (máte tedy
    buď špatně jméno funkce a nebo hledáte funkci v jiné knihovně).</p><h2>Soubory na stažení a odkazy</h2><a name="links"></a><ul class="externallinks"><li>[1] <a href="http://msdn.microsoft.com/library/default.asp?url=/library/en-us/csref/html/vcwlkplatforminvoketutorial.asp">Platform Invoke Tutorial</a>
    [<a href="http://msdn.microsoft.com/library/default.asp?url=/library/en-us/csref/html/vcwlkplatforminvoketutorial.asp" target="_blank">^</a>] - Článek o Platform Invoke na MSDN</li><li>[2] <a href="http://www.pinvoke.net/">www.pinvoke.net</a>
    [<a href="http://www.pinvoke.net/" target="_blank">^</a>] - Stránka, kde naleznete hlavičky většiny API funkcí</li></ul><ul class="externallinks"><li><a href="http://www.eeeksoft.net/articles/wininterop/clanek.zip">Stáhnout tento článek v čistém HTML</a> (10 kB)</li><li><a href="http://www.eeeksoft.net/articles/wininterop/sources.zip">Stáhnout ukázkovou aplikaci</a> (16 kB)</li></ul></body></doc>