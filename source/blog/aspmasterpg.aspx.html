<!-- [info]

 - date: 2005-01-03T00:00:00.0000000
 - description: Problém jednotného vzhledu a společných některých částí stránky je v nové verzi Asp.Net řešen pomocí tzv. master pages. Funguje to tak, že v master stránce je kód, který má být stejný na všech stránkách a ostatní stránky dodávají pouze obsah... Master pages v Asp.Net 2 je již poměrně známá a velmi očekávaná věc. V tomto článku jsem se pokusil doplnit známé fakty o některé další zajímavosti týkající se master pages, jako je například dynamické načítání master stránky a další.
 - tags: 
 - layout: article
 - title: Asp.Net 2 - Master pages
 - url: aspmasterpg.aspx

[/info] -->
<!-- [abstract]
Problém jednotného vzhledu a společných některých částí stránky je v nové verzi Asp.Net řešen pomocí tzv. master pages. Funguje to tak, že v master stránce je kód, který má být stejný na všech stránkách a ostatní stránky dodávají pouze obsah... Master pages v Asp.Net 2 je již poměrně známá a velmi očekávaná věc. V tomto článku jsem se pokusil doplnit známé fakty o některé další zajímavosti týkající se master pages, jako je například dynamické načítání master stránky a další.
[/abstract] -->

<h1>Asp.Net 2 - Master pages</h1>
<doc version="1">
	<head keywords="asp.net; asp; asp.net 2; whidbey; master; pages; masterpages;" description="Jedna z nových a velice očekávaných věcí jsou master pages..."
		category="Asp.Net 2" />
<!--
Problém jednotného vzhledu a společných některých částí stránky je v nové verzi Asp.Net řešen pomocí tzv. master pages. Funguje to tak, že v master stránce je kód, který má být stejný na všech stránkách a ostatní stránky dodávají pouze obsah... Master pages v Asp.Net 2 je již poměrně známá a velmi očekávaná věc. V tomto článku jsem se pokusil doplnit známé fakty o některé další zajímavosti týkající se master pages, jako je například dynamické načítání master stránky a další. 
-->
	<body>
		<h1>Asp.Net 2 - Master pages</h1>
		<h2>K čemu jsou Master pages</h2>
		<p>Velice často řešený problém při vývoji webových aplikací je, že
		člověk potřebuje oddělit části, které se na celém webu opakují 
		(například hlavička a různé navigační ovládací prvky) od zbytku, který je
		na každý stránce jiný.</p>
		<h3>Řešeni ve verzi Asp.Net 1.1</h3>
		<p>Ve starších verzích Asp.Net je toto možné řešit pomocí ovládacích prvků
		(například <code>Header</code>, <code>MainMenu</code> atd..), 
		ze kterých se jednotlvié stránky budou skládat. I tak je ale možné skládat 
		stránky více způsoby.</p>
		<p>Jedna cesta je vytořit pro každou stránku jeden aspx soubor a do něj
		vložit standardní ovládací prvky (<code>Header</code> a <code>MainMenu</code>).
		Zbytek stránky poté obsahuje samotné ovládací prvky, nebo nějaký statický text.
		Toto řešení je velmi jednoduché a umožňuje přesně to co jsme chtěli tj. oddělit
		základní ovládací prvky od obsahu stránek. Problém ale může nastat když je 
		potřeba více změnit strukturu stránky (a ne vždy se to podaří udělat pouze
		změnou CSS stylů). Potom totiž člověk musí měnit všechny stránky, což je u 
		větších webů docela velká práce (ikdyž bude stránka velmi dobře navržená,
		může tato situace nastat).</p>
		<p>Druhou možností je vytvořit si jednu stránku (<code>show.aspx</code>), která obsahuje výše zmíněné 
		standardní ovládací prvky a na místě obsahu je vložený ovládací prvek <code>PlaceHolder</code>.
		Při požadavku na stránku je stránce předán parametr, podle kterého se 
		načte nějaký ovládací prvek (nebo i více prvků) jako obsah stránky. 
	  Toto řešení je poměrně jednoduché, ale nevýhodou je, že jednotlivé stránky
		mají nepěknou adresu (<code>show.aspx?show=about</code>).
		Kód na načítání ovládacích prvků je velmi jednoduchý a může vypadat přibližně takto:</p>
		<pre>
<span class="c">// Nacita obsah stranky podle parametru v QueryString</span>
override protected void OnInit(EventArgs e)
{
<span class="c">  // Podle parametru nacist jeden z ovladacich prvku..</span>
  Control ctrl=null;
  switch(Request.QueryString["show"])
  {
    case "about":
      ctrl=LoadControl("controls/about.ascx"); break;
    default:
      ctrl=LoadControl("controls/default.ascx"); break;
  }
	
<span class="c">  // a ovladaci prvek se vlozi na stranku   </span>
  pageContent.Controls.Add(ctrl);

<span class="c">  // Asp.Net inicializace</span>
  InitializeComponent();
  base.OnInit(e);
}
	</pre>
		<p>Další možné řešení je vytvoření bázové stránky, která by se sama postarala o 
		vložení základních ovládacích prvků. Od této stránky jsou potom zděděny všechny
		další stránky ve webu. Toto řešení sice vypadá nejčistěji, ale jeho implementace
		není úplně snadná záležitost a člověk musí řešit docela dost problémů.
		Existuje ale docela dost frameworků, které se tímto způsobem snaží přidat do 
		Asp.Net 1.0 něco, co by se podobalo Master pages z Asp.Net 2 (pár odkazů je na konci textu).</p>
		
		<h2>Master pages v Asp.Net 2</h2>
		<p>Problém jednotného vzhledu je v nové verzi Asp.Net řešen pomocí master pages. Funguje to tak,
		že v master stránce je kód, který má být stejný na všech stránkách a ostatní stránky dodávají
		pouze obsah. Master stránka pomocí tagů <code>asp:ContentPlaceHolder</code> určí jedno,
		nebo více míst, kam je možné vkládat obsah a ostatní stránky pomocí <code>
		asp:Content</code> vloží do master stránku obsah (atribut <code>ContentPlaceHolderID</code> určuje place holder).</p>
		<p>Jednoduchý příklad na master pages by mohl vypadat takto:</p>
		<pre>
<span class="c">&lt;-- Common.master --&gt;</span>
&lt;%@@ <b>Master</b> Language="C#" %&gt;
&lt;html&gt;&lt;head runat="server"&gt;
  &lt;title&gt;Master pages&lt;/title&gt;
&lt;/head&gt;&lt;body&gt;
&lt;form id="form1" runat="server"&gt;

  &lt;h1&gt;Obsah z master page&lt;/h1&gt;
  &lt;hr /&gt;
  &lt;a href="prvni.aspx"&gt;Prvni stranka&lt;/a&gt;
  &lt;a href="druha.aspx"&gt;Druha stranka&lt;/a&gt;
  &lt;hr /&gt;
  
  <span class="c">&lt;-- Na tomto miste se bude vkladat obsah --&gt;</span><br />
  <b>  &lt;asp:contentplaceholder id="PageContent" runat="server"&gt;
  &lt;/asp:contentplaceholder&gt;</b>
  
&lt;/form&gt;
&lt;/body&gt;&lt;/html&gt;
</pre>
		<pre>
<span class="c">&lt;-- prvni.aspx --&gt;</span>
&lt;%@@ Page Language="C#" Title="Titulek stranky"
    <b>MasterPageFile="~/Common.master"</b> %&gt;

<span class="c">&lt;-- Zde je definovan obsah stranky --&gt;</span><br />
<b>&lt;asp:Content ContentPlaceHolderID="PageContent" Runat="server"&gt;</b>
  Obsah stranky prijde sem...
<b>&lt;/asp:Content&gt;</b>
</pre>
		<p>Master page je tedy obyčejná Asp.Net stránka, jenom místo direktivy <code>Page</code>
		začíná direktivou <code>Master</code>, má příponu <code>master</code> a je potomkem
		třídy <code>MasterPage</code>. Master page se volí pomocí
		parametru <code>MasterPageFile</code> v direktivě <code>Page</code>. Dále je zde možné 
		zadat titulek stránky (z tohoto důvodu má master page u tagu <code>head</code>
		uvedeno <code>runat="server"</code>). Stránky, které používají master pages
		obsaují všechny ovládací prvky v prvcích <code>asp:Content</code> a z nich
		jsou ovládací prvky vkládány při renderování do master stránek.</p>
		<h3>Master page podle zařízení</h3>
		<p>Jednou z vymožeností master pages je možnost použít jinou stránku pro jiná
		zařízení (prohlížeče). Zařízení (prohlížeče) jsou identifikovány podle 
		konfiguračních souborů, které naleznete v adresáři 
		<code>C:\&#173;WINDOWS\&#173;Microsoft.NET\&#173;Framework\&#173;v2.0.xxxxx\&#173;CONFIG\&#173;Browsers</code>
		(narozdíl od předcházejících verzí se zde nachází pro každé zařízení jeden soubor, 
		takže je to mnohem přehlednější a snadněji spravovatelné).
		Rozlišení master page podle zařízení se provede v direktivě <code>Page</code> takto 
		(vím, že to tu již někdo psal, ale pro pořádek :-)):</p>
		<pre>
<span class="c">&lt;!-- Pro prohlizece identifikovane jako mozilla 
     pouzije jinou master page --&gt;</span>
&lt;%@@ Page master="default.master"
    Mozilla:master="mozilla.master" %&gt;</pre>
		<h3>Master page podle ...</h3>
		<p>Master pages lze měnit nejen podle zařízení, ale i podle čehokoliv jiného (z kódu).
		Je tedy snadno možné umožnit uživateli změnu master page podle jeho preferencí.
		Jediné na co je třeba dát pozor je, že master page lze změnit pouze na úplném počátku
		dotazu na stránku (ještě dříve než začne Asp.Net cokoliv načítat). Z tohoto důvodu
		přibyla v Asp.Net 2 nová událost, která se vyvolává dříve než jakákoliv jiná a 
		jmenuje se <code>PreInit</code>. Kód na změnu master page podle hodnoty uložené v
		cookie by mohl vypadat takto:</p>
<pre>
<span class="c">// Udalost se vyvolava pred jakymkoliv nacitanim stranky</span>
void Page_PreInit(object sender,EventArgs e)
{
  HttpCookie ck=Request.Cookies["masterpage"];
  if (ck != null &amp;&amp; ck.Value == "2")
  {
    <span class="c">// Zmenit master page na 'Master2.master'</span>
    MasterPageFile = "Master2.master";
  }
}</pre>
		<h3>Hierarchické master pages</h3>
		<p>Master pages umožňují vytvářet i hierarchickou strukturu (tedy, že jedna 
		jedna master page (<code>GlobalMaster.master</code>) obsahuje nějaké hlavní rozdělení
		stránky a další master pages jsou odvozené od ní a dělí nějak dále její prostor 
		pro vkládání obsahu. Toto umožňuje na větších firemních webech mít jednu hlavní master
		stránku, které by obsahovala např. hlavičku a základní odkazy a od ní odvozené
		další stránky (pro jednotlivá oddělení ve firmě), které by obsahovaly věci společné
		pro dané oddělení (viz obrázek).</p>
		
		<div style="text-align:center; padding:10px;">
			<img src="aspmasterpg/hierarchy.gif" alt="Hierarchická struktura Master pages" />
		</div>
		
		<h3>Jak je to udělané</h3>
		<p>Master pages připomínají z řešení ve starších verzích nejvíce to, kde je jedna bázová
			stránka do které se vkládá obsah s tím rozdílem, že stránka není použita jako bázová,
			ale přidruží se jiným způsobem. Ve skutečnosti master pages fungují tak, že se napřed 
			vytvoří master page (která je z odvozených stránek přístupná vlastností <code>Master</code>),
			poté se vygenerují osbsahy z <code>asp:Content</code> a vytvořené ovládací prvky se vloží
			do master page (to dělá interně metoda <code>AddContentTemplate</code>). Na konec se
			vyrenderuje master stránka. Je to tedy řešení, které není možné realizovat bez zásahů 
			do Asp.Net a není ani možné master pages tímto způsobem zpětně přidat do starších verzí Asp.Net.		
			</p>
		
		<h2>Odkazy na související stránky</h2>
		<ul>
			<li><a href="http://www.codeproject.com/aspnet/page_templates.asp">ASP.NET Page Templates - Using Inheritance</a>
		[<a href="http://www.codeproject.com/aspnet/page_templates.asp" target="_blank">^</a>] (Řešení problému v Asp.Net 1.1)</li>
		<li><a href="http://msdn.microsoft.com/library/en-us/dnvs05/html/masterpages.asp">Master pages in Asp.Net 2</a>
		[<a href="http://msdn.microsoft.com/library/en-us/dnvs05/html/masterpages.asp" target="_blank">^</a>] (Popis master pages na MSDN)</li>
		</ul>
	</body>
</doc>